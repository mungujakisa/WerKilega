<?xml version="1.0" encoding="UTF-8"?>
<song>
  <title>21 Co woko, wun Lukricitayo kany</title>
  <lyrics>[V1]
 Co woko, wun Lukricitayo kany,
 Tin nino me ninywalo pa Lalar;
 Ayu, wubin, wuwor dong Rwot Yecu,
 Ma con lumaraika gitito;
 Gikwongo tito pi mung man madit
 Ni Wod pa Maliam En Lubanga.

[V2]
 Gikwongo tito bot lukwat romo,
 Kun giwaco ni, "Pe wulwor, wunen,
 Wakelo lok maber i kom Lalar
 Ma tin ginywalo botwu kany wi piny.
 Lubanga tin ocobo cik macon,
 Pien ocwalo Kricito Lalar!"

[V3]
 Inge kwena, ci wer ocakke cut;
 Wer me nipako ma yam pe ngeye
 Lumaraika me polo dannge,
 Ci polo duc gamo "Aleluya,
 Twer pa Lubanga tin dong onyutte,
 Kuc obed wi lobo, ki bot jo duc."

[V4]
 Lukwat guringo laro gang oyot
 Ka neno ginaura mutimme.
 Gunongo min Latin ki Lucepu,
 Wa ki Latin Lalar i dwol dyang man.
 Ka mot otum, gudok ma cwinygi yom,
 Gipako Lubanga pi tic madit.

[V5]
 Kumeno ka wadoko muporre,
 Wageno ni wabiribbe kunnu
 Ki En ma tin wapo pi nywalone,
 Kunnu wabinene ki deyone.
 Pien olarowa pi mar mere,
 Wapak Nying Rwotwa nino ma pe tum.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>